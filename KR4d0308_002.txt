# -*- mode: mandoku-view; -*-
#+TITLE: 東山詩選
#+DATE: 2015-08-25 00:03:46.160001
#+PROPERTY: ID KR4d0308
#+PROPERTY: BASEEDITION WYG    
#+PROPERTY: JUAN 卷下
<pb:KR4d0308_WYG_002-1a>¶
欽定四庫全書¶
　東山詩選巻下　　　　　宋　葛紹體　撰¶
　　七言絶句¶
　　　太師汪煥章社日勸農余出湖曲¶
飛斾行春沐雨天風光一陣雜晴煙麥苖緑潤秧芽嫩¶
鼓吹聲中卜有年¶
春勸老農誇嵗嵗晚飛新燕賀年年鑑湖一棹煙波客¶
燕舞農歌伴醉眠¶
<pb:KR4d0308_WYG_002-1b>¶
　　　春曉散歩¶
書滿曉窗看不暇推書起歩略尋閑春酣風日生光怪¶
不在煙村花栁間¶
　　　春日即事二首¶
地僻人稀春日長小池波暖浴鴛鴦閑拈藜杖歸来晚¶
簾幙風微花氣香¶
一帶青煙䕶白溪溪流横截路東西早春晴日自風度¶
嶺樹數聲春鳥啼¶
<pb:KR4d0308_WYG_002-2a>¶
　　　惜春二首¶
晴日無多雨日多春藏花底暗消磨一年尚有㡬春色¶
花若飄零春奈何¶
桐角聲中春欲歸一畨桃李又空枝楊花好與春將息¶
莫被東風容易吹¶
　　　春懷¶
春衫曾着淚痕斑才到年時怕倚欄何處飛来雙燕子¶
傍人還欲訴春寒¶
<pb:KR4d0308_WYG_002-2b>¶
　　　晚春¶
過了紅芳又緑隂緑隂多處覺春深東皇自是成功早¶
取次南風入舜琴¶
　　　暑雨¶
連日霏霏濕夕陽洒衣沾席碎聲長暑天不是苦多雨¶
愛與人間生晚凉¶
　　　雨夜¶
風雨無情斷送春牡丹誰與伴黄昏枕書睡去覺来晚¶
<pb:KR4d0308_WYG_002-3a>¶
庭鶴一聲驚旅魂¶
　　　晚晴¶
風頭雨歇静簷花渡口人稀解釣蓑零落斷雲無處着¶
滿湖秋水夕陽多¶
　　　十五夜聽雨¶
斷續寒聲落晩紅擁爐閑對逗香風醉迷客思醒依舊¶
不在芭蕉㸃滴中¶
　　　城中月夜¶
<pb:KR4d0308_WYG_002-3b>¶
霜天如洗月鮮明少醉街南取次行閑聽梅花引吹徹¶
滿樓槌鼓報初更¶
　　　九日¶
不管西風吹帽紗出門閑歩夕陽斜平湖水落蒼黄處¶
一段風煙蘆荻花¶
　　　九日寄渭南文友¶
自古吳興山水窟只今杖屨㡬人閑懐君九日登臨處¶
知向何山向道山(何山道場山/吳興勝處)¶
<pb:KR4d0308_WYG_002-4a>¶
　　　重陽前三日和叔愚縣尉¶
年年客路即為家多病謀生未有涯料得重陽好風日¶
自無情緒對黄花¶
　　　煙雨館立冬前一日¶
已過重陽種菊花留連秋色帶霜華休言明日朔風起¶
腸斷天涯人憶家¶
　　　觀雪¶
只是尋常雲雨曉嵗寒然後見天真人間莫作寒愁想¶
<pb:KR4d0308_WYG_002-4b>¶
一片飛來一片春¶
　　　早起¶
竹聲枕上報平安曙色依稀隔幌寒風雨滿庭人未起¶
蛛絲斜挂碎珠團¶
　　　睡起¶
西風攪雨十分秋誰駕秋濤汗漫遊日午小窗初睡起¶
一回魂夢到滄州¶
　　　有感¶
<pb:KR4d0308_WYG_002-5a>¶
過了青梅杏子紅擔頭和雨賣怱怱催人節物如流水¶
流到東頭更向東¶
　　　隠几¶
分明歸去赤城東依約醒来客夢中人静燈昏巻書坐¶
一窗明月一簾風¶
　　　夜讀¶
滿牀書籍夜從容静裏關心舊卧龍燈燼落紅煙縷碧¶
五更風雨咽疎鐘¶
<pb:KR4d0308_WYG_002-5b>¶
　　　病中¶
病骨稜層閱嵗華新凉還入舊窗紗曉來睡覺聽人語¶
一夜西風折桂花¶
　　　望家信未至¶
一封寄去當人日只是元宵近到家何事春分猶未報¶
夜窗㡬度卜燈花¶
　　　午坐¶
疎竹牆頭半粉青盆池荷小欠浮萍虚簷槐影日亭午¶
<pb:KR4d0308_WYG_002-6a>¶
醉倚欄干鶯喚醒¶
　　　竹西午坐¶
檜樹參差翠滿庭甜風愛日透疎櫺倦行静倚湘斑坐¶
髙下書聲得細聽¶
　　　旱中早起¶
桔橰聲裏恨難平似訴民勞徹上清料得為霖只今日¶
滿天風露看雲生¶
　　　天章橋¶
<pb:KR4d0308_WYG_002-6b>¶
畫橋人静度楊花山果溪魚賣酒家淡淡輕煙緑隂淺¶
一年春色到桑麻¶
　　　過江心寺¶
寺帶長江山作圍塔峯相對立漣漪好風吹浪舟行急¶
正是午潮初長時¶
　　　山臺¶
春曉欄干無數山山雲濃淡去來間湖光一片東城外¶
鷗鷺相親風日寒¶
<pb:KR4d0308_WYG_002-7a>¶
　　　題秋風亭¶
稻鎌影盡雲垂野衣杵聲髙月滿空春在萬家歌笑裏¶
不知亭上有秋風¶
　　　西湖即景¶
笑倚東風看畫船晴天如水水如天酒旗髙處玉驄急¶
萬樹垂楊一抹煙¶
　　　袁宫講飲西湖¶
重吟坡老芳鮮句飲客西湖半醉中一段風光帶秋色¶
<pb:KR4d0308_WYG_002-7b>¶
瘦荷疎栁嫩芙蓉¶
　　　西湖二首¶
年年春色客中看不管今年行路難行到西湖春正好¶
萬重楊栁傍欄干¶
楊栁芙蓉舊日栽近来堂宇更安排湖光接得全天趣¶
莫遣逰人鼓吹来¶
　　　四月八日永嘉盧子髙醵西湖¶
逺近山光濃淡中曉雲零亂越湖東飛來㡬㸃浴佛雨¶
<pb:KR4d0308_WYG_002-8a>¶
濕住楊花粘落紅¶
　　　黄友載酒鑑湖¶
雲細風柔雨後天兩三飛鷺㸃晴川小舟穏泛疎簾静¶
着我閑身坐少年¶
　　　秋日東湖¶
荻花風裏桂花浮萬竹生雲翠欲流誰拂半湖新鏡面¶
飛來煙雨暮天愁¶
　　　秋夕湖上¶
<pb:KR4d0308_WYG_002-8b>¶
雲邊雁影半浮沉一片征帆萬里心水月光涵疑雪夜¶
小舟乗興欲山隂¶
　　　偏門湖上¶
秦陸當年行樂地依然耕釣水雲鄉傷心寂寞東風裏¶
露草煙花空自香¶
　　　晩出湖上¶
雲樹依稀自作行烟波浩渺别為鄉漁人不識閑吟客¶
撒網鳴榔却鬬忙¶
<pb:KR4d0308_WYG_002-9a>¶
　　　夜出湖口¶
雲連天逺水連雲一片天光欲半昏新月似憐新雁過¶
伴他孤影落前村¶
　　　新齋即事¶
爐煙虚匝上寒屏窗紙吟風帶雨聽欹枕夜深偷酒力¶
一聲啼鳥夢初醒¶
　　　遂初東園¶
晴日暖風渾欲醉遊蜂啼鳥累相關閑來芳徑歩幽草¶
<pb:KR4d0308_WYG_002-9b>¶
更上髙樓看逺山¶
　　　東園池上¶
急雨斜風顫曉荷嬌羞花面淚痕多向人欲語竟不語¶
風雨無情花奈何¶
　　　猗瀾池上¶
蒲芽長短草浮沉地傍官河帶竹林風約萍開曉天静¶
蜻蜓聚立紫荷簪¶
　　　猗瀾即事¶
<pb:KR4d0308_WYG_002-10a>¶
雨餘漲水欲浮空雲影中間着釣筒小棹輕舟徃来急¶
古槐斜日嫩荷風¶
　　　秋堂東軒¶
新糊窗紙舊胡牀銅鴨烟昏硯墨香淡翠屏風小瓶亞¶
芙蓉紅軃菊花黄¶
　　　遊本覺寺問禪老(號古/潭)¶
入到山房水自清萬竿修竹翠稜稜古潭夜印中天月¶
悟得無生㡬上乗¶
<pb:KR4d0308_WYG_002-10b>¶
　　　夜步垂虹¶
酒市漁村傍太湖卧虹横跨接東吳風雲驚趂魚龍夜¶
月色天光半有無¶
　　　浸碧即事¶
氷壺清淺酒杯深雨閙風荷一陣隂琴調半殘看晋帖¶
更尋棊局伴秋吟¶
　　　曹氏寒碧即事¶
屋頭楊桞緑參差小竹疎花此更宜簾漾水紋閑晝日¶
<pb:KR4d0308_WYG_002-11a>¶
早秋風物似春時¶
小窗棊静一枰空多事蟬聲斷續中過雨凉生醉歸去¶
不知明日又秋風¶
　　　錦園晩雨¶
一圍蜀錦萬花枝紅緑相擕傍酒巵不必夜深來秉燭¶
滿庭風雨濕臙脂¶
　　　過西齋¶
青燈一暈静相看酒敵殘秋夜半寒却怕醒來人獨自¶
<pb:KR4d0308_WYG_002-11b>¶
西風索索荻聲乾¶
　　　韓季黙主簿聽雨齋¶
一片雲隂帶日長落花飛處燕泥香畊畦桑塢年年事¶
萬㸃聲中夜對牀¶
　　　荷渚即景¶
軒檻空明照野塘閑看漁父濯滄浪相忘一笑一杯酒¶
荷葉雨聲生晚凉¶
　　　過秋塘陳老丈¶
<pb:KR4d0308_WYG_002-12a>¶
水匝橋横處士家東軒書冊舊生涯秋風滿徑一笻晚¶
栁未全疎桂欲花¶
　　　溪上¶
少立沙頭夕照明栁風吹面酒初醒東臯好雨一犁足¶
麥半黄時秧半青¶
　　　夜行浸碧¶
空明不礙醉中行月暈風生夜㡬更籬落無聲水天濶¶
露荷相倚釣舟横¶
<pb:KR4d0308_WYG_002-12b>¶
　　　仲和時齋即事¶
夾徑花開一丈紅傍池新竹萬枝風閑來笑語忘為客¶
盃酒淡煙明月中¶
　　　時齋新植¶
紅欄一帶樹青青簾幙風輕颺曉晴日轉花隂燕飛去¶
堂中惟有讀書聲¶
　　　晨興書所見¶
等閒日月任西東不管霜風著鬢蓬滿地翻黄銀杏葉¶
<pb:KR4d0308_WYG_002-13a>¶
忽驚天地告成功¶
　　　道中書所見¶
湖塘隔岸碧相鮮田舍寒炊晚頓煙塞路官軍好身手¶
路中相喚賣魚船¶
　　　樂清道中二首¶
雅淡風光近上元迎神簫鼓自年年客行不趁花燈市¶
月滿寒江水拍天¶
前浦歸帆挂夕陽傍船打鼓是漁鄉居人却慣魚蝦賤¶
<pb:KR4d0308_WYG_002-13b>¶
茅店晚厨春薺香¶
　　　義烏道中二首¶
溪頭石佛泗州身半染鑪煙半路塵兒女一般清净供¶
蘓溪茶㸃建溪春¶
小雨山寒占麥秋溪南溪北水交流桃花又報東風急¶
雲帶雨來山欲浮¶
　　　東陽道中二首¶
麥隴東風半展鬚桃紅桞緑自相於耕犂歇午炊煙起¶
<pb:KR4d0308_WYG_002-14a>¶
斷岸溪頭人釣魚¶
溪頭亭匾佳山水水遶山圍巷陌清晚向酒旗髙處泊¶
畫樓更㸃亦春聲¶
　　　諸暨道中五首¶
寒雨路從巖澗出晴天纔見越山川誰憐昨日經行地¶
回首蒼茫起暮煙¶
路分杭越號牌頭行客東西各自謀總是春晴好天氣¶
野花山鳥亦風流¶
<pb:KR4d0308_WYG_002-14b>¶
兩畔緑楊卧碧溪人家一帶緑楊堤門開恰出市行路¶
山在屋頭誰肯棲¶
曉煙晴日過楓橋橋面山尖春半嬌一簇誰家嫩楊桞¶
淡黄襟帶學宫腰¶
極目田疇似掌平逺山依約畫難成天寛地大空明處¶
漸近稽山接帝城¶
　　　姚江舟中¶
睡覺舟行長半潮暖風晴日媚春郊江邊一帶青林静¶
<pb:KR4d0308_WYG_002-15a>¶
輕細鶯聲髙桞梢¶
　　　過曹娥江¶
依舊臨江鎮廟門參差江樹帶春雲男兒愧死知多少¶
我欲重招孝女魂¶
　　　宿磻溪¶
柟岸祖居今寂寞舊門還向赤山頭夢回淚濕春衫袖¶
人與赤山相對愁¶
　　　大丘至黎坑口¶
<pb:KR4d0308_WYG_002-15b>¶
重嵐浮動光相射峭壁横斜罅欲開比似雁山多秀發¶
丰稜那復讓天台¶
　　　五部嶺¶
嶺上煙雲作伴行逺山凝緑向誰横醉來睡足茅簷雨¶
三十六灘春水生¶
　　　蒼嶺行三首¶
客自忙忙山自閑有情飛鳥去來間石磯坐乆風林静¶
一派泉聲落半山¶
<pb:KR4d0308_WYG_002-16a>¶
翠擁層崖一水分括蒼遥接赤城春觀音城上靈官廟¶
多少燒香行路人¶
只將客路當山行自覺春光歩歩生㡬許花開到桃李¶
東風又趣隴頭耕¶
　　　晚泊三髙亭¶
不釣鱸魚只釣鼇一絲彈壓㡬風濤城西山影蘸空碧¶
星斗逼人相與髙¶
　　　小憩梵安寺¶
<pb:KR4d0308_WYG_002-16b>¶
淺緑深紅映夕嵐子規聲在虎溪南明朝塵土又歸去¶
長憶來時三月三¶
　　　唐晦叔方壺¶
秋日吟邊書傳香弟兄盃酒到虞唐誰知静處工夫大¶
消得方壺嵗月長¶
　　　題趙獻可撫幹池亭¶
浸碧虚亭煙水中參差荷渚小橋東露花相對立清曉¶
閑裏絲桐歌舜風¶
<pb:KR4d0308_WYG_002-17a>¶
　　　題韓伯直順齋¶
路似直弦萬古新平吾方寸是經綸一元静展慿何力¶
日月序行天地春¶
　　　盧子髙梅巖¶
倚巖好竹已清絶竹裏梅梢更絶清要看蕭疎影來去¶
最宜天氣半隂晴¶
　　　韓仲和南窗¶
一榻卧雲長至日半爐宿火欲明時年年來此南窗下¶
<pb:KR4d0308_WYG_002-17b>¶
不怕風霜容易欺¶
　　　昌園¶
昌園梅樹占山林山淺村深煙日昏薄暮東風㡬籬落¶
雪濤隠約萬龍奔¶
　　　遂初黄友遜齋¶
藝圃樓髙挿架書只將遜志力耘鉏堂堂乃祖聲名在¶
直使人稱兩遂初¶
　　　題麗句亭¶
<pb:KR4d0308_WYG_002-18a>¶
王謝風流盟未寒枝藤盃酒翠微間松花半落春山暮¶
雲滿一溪春水閑¶
　　　題新安汪氏心逺亭¶
来傍蓬萊夜讀書盂山相對是吾廬不妨車馬自來去¶
一片閑心泊太虛¶
　　　題天慶觀¶
淡雲疎雨嫩凉天老柏梢頭挂瘦猿仙殿崔嵬鐘磬響¶
紙錢灰起祭中元¶
<pb:KR4d0308_WYG_002-18b>¶
　　　題戒珠寺竹閣¶
松雪半梢寒鵲語風敲疎竹度斜陽幽尋有客自來去¶
静對僧禪一縷香¶
　　　髙文父隠居¶
岸西城郭岸南村楊桞排空竹駐雲不必青山映門巷¶
蘆花一帶水平分¶
　　　鍾慶飲别¶
日添一線酒壺邊小閣連裝勝去年明夜月生何處有¶
<pb:KR4d0308_WYG_002-19a>¶
短帆風定下塘船¶
　　　贈休齋沈老丈¶
澉浦東南海面横慣看潮落又潮生嫌渠萬里風波險¶
心地一生平處行¶
酒邊風月是詩情平淡精神最老成每愛晋人標韻别¶
發揮天趣更淵明¶
　　　贈黄友把酒東臯三首¶
野水平流一帶斜去來征棹㡬年華東風又染山光緑¶
<pb:KR4d0308_WYG_002-19b>¶
好拂絲綸釣浪花¶
風光依約上征帆雲影參差帶逺山野岸水平耕釣足¶
鏡湖消得一春閑¶
東風鷺影㡬横斜晚日飛來漾雪華好伴閑身春雨裏¶
一川煙雨落梨花¶
　　　和袁抱甕¶
雨滴殘更不忍聽欲尋歸夢夢難成西風起處雁聲急¶
多少悲秋行客情¶
<pb:KR4d0308_WYG_002-20a>¶
　　　元直弟梧坡¶
東山山下碧梧坡照映朝陽嵗月多好是鳳凰棲泊處¶
一鳴天地起春和¶
　　　獻可造朝¶
歩歩青雲肯憶家西湖春訊到梅花除書一紙飛來日¶
桞色鶯聲滿後衙¶
　　　送松臺老丈過黄巖¶
雖然相去百餘里亦是同棲一片雲君向黄山我孤嶼¶
<pb:KR4d0308_WYG_002-20b>¶
思鄉時節定思君¶
　　　送李好謙縣尉¶
聞得官期寄短歌官期猶有一年賒如今東越都誇道¶
花燭重新吏報衙¶
東歸行李一編書誰料薰風駐鑑湖夜月扁舟憶君處¶
藕塘紅緑正相扶¶
　　　送尹惟曉縣尉¶
三千里外潛江縣馬首東風得意行應買扁舟過廬阜¶
<pb:KR4d0308_WYG_002-21a>¶
一江春緑萬山横¶
　　　寄仲彞縣尉¶
别後平安未有書秋風客裏定何如西湖縱是芙蓉好¶
不似山家橙橘初¶
　　　送髙九萬¶
詩名空滿浙江東身事長嗟似轉蓬正是梅天又離别¶
相思還在雨聲中¶
　　　送蔡貫之¶
<pb:KR4d0308_WYG_002-21b>¶
君去江東幾日程我來東越漫雲萍客情自是難為别¶
何况鄉情兼别情¶
　　　送胡五九丈¶
長記秋時病作魔頻來看我謝君多只今未别先成夢¶
夢覺争如既别何¶
　　　送友人¶
曾嗟别去作西東今喜重來笑語同來日未多今又去¶
相思無奈立東風¶
<pb:KR4d0308_WYG_002-22a>¶
　　　送槃齋葉敬叔丈¶
萬里春風桞一堤長條折與記分擕客行却入故鄉去¶
禹洞龍丘認舊題¶
　　　送陳平父¶
長憶楊花歸路春最憐雪玉苦吟身蓬萊風日想依舊¶
為問細論誰可人(原註韓仲和㑹友/竹房有細論公案)¶
　　　送陳友¶
傷春那作送行詩短棹輕帆駐片時煙雨滿村桑柘緑¶
<pb:KR4d0308_WYG_002-22b>¶
杜鵑聲裏憶歸期¶
　　　送戴子安¶
北固峯前多景樓江山第一占南州單車六月海陵路¶
看了一畨歸去休¶
未到蓬萊閣上逰梧坡在越自應留秋深燈火夜深話¶
又擬横飛一鶚秋¶
　　　懐元直弟¶
草色苔痕緑滿庭讀書聲向夢中聽濕雲冷雨更愁絶¶
<pb:KR4d0308_WYG_002-23a>¶
寂寞旅牀思鶺鴒¶
　　　見王兼叔上舍壽母¶
百單二嵗尚簪梳珍重酡顔映雪膚天下丹青誰妙手¶
倩渠描作壽星圖¶
　　　仲和親迎慈溪¶
燈火宗盟舊日尋宜家宜室正如今春風蘋藻慈湖上¶
琴瑟新調太古音¶
萬巻何如一寸心心涵萬巻自知音聖功不是尋常事¶
<pb:KR4d0308_WYG_002-23b>¶
泰華髙寒滄海深¶
　　　題韓季黙春山圖¶
春山一簇帶春雲樓閣髙低日欲曛騎馬棹船逰冶客¶
一天風月自平分¶
　　　題越人賀韓司户令子得舉詩巻¶
一鶚秋風東越初龍門春浪少躊躇客來多説新河過¶
古栁隂中聞讀書¶
　　　題四清枕屏¶
<pb:KR4d0308_WYG_002-24a>¶
横梅枝下蘭為伴瘦石拳邊竹更長月上小窗人欲静¶
睡來清入夢魂香¶
　　　題松竹梅畫扇¶
扇招三友亦風騷淡墨蕭疎雨露梢不止暑天凉意足¶
愛他曾耐嵗寒交¶
　　　送芋栗湯升伯教授¶
上柏山前擘翠紅半筐沿壁掛秋風輕黄肉皺紫皮脫¶
細入微酣咀嚼中¶
<pb:KR4d0308_WYG_002-24b>¶
紫芋霜天到客居秋風應倩野人鋤竹爐細撥輕紅火¶
煖襯寒窗夜讀書¶
　　　樹影¶
樹影參差落晚窗疎疎宻宻自分張偶然一陣狂風急¶
顛倒隨風上下狂¶
莫要隨風上下狂空將閑影傍斜陽斜陽西去還催去¶
自在虛明一帶窗¶
　　　槐¶
<pb:KR4d0308_WYG_002-25a>¶
槐幄成隂緑正宜青蟲為蠧祗空枝花神巧與換新緑¶
恰似春風三月時¶
　　　梅花對飲¶
半痕霜月曉窗低三兩梅花作伴棲盂飲花邊更風度¶
石泉湯潑嫩鹽虀¶
　　　遂初晚飲¶
書葉翻風傍酒樽庭槐清影䕃黄昏新螢一㸃南窗下¶
來約燈花伴夢魂¶
<pb:KR4d0308_WYG_002-25b>¶
　　　鶴¶
丹頂低回疑舞水雪翎髙展欲排雲也知爾得閑中趣¶
較得能閑更幾分¶
　　　馬喻答惟曉問¶
振鬛長鳴向逺天輕蹄健歩欲争先關山萬里踏飛雪¶
何似春風御桞邊¶
　　　嘲蛩¶
浮沙籬落亂鳴蛩永夜相尋客夢中盡是秋風借餘力¶
<pb:KR4d0308_WYG_002-26a>¶
聲聲却似怨秋風¶
　　　吳友翠玉軒¶
囂市塵中無此清竹風聲應讀書聲一軒擁翠萬玉瘦¶
正好着渠難弟兄¶

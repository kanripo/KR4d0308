# -*- mode: mandoku-view; -*-
#+TITLE: 東山詩選
#+DATE: 2015-08-25 00:03:46.126907
#+PROPERTY: ID KR4d0308
#+PROPERTY: BASEEDITION WYG    
#+PROPERTY: JUAN 提要
<pb:KR4d0308_WYG_000-1a>¶
欽定四庫全書　　　　集部四¶
　提要¶
　　東山詩選二巻　　　　别集類三(宋/)¶
　　　　(臣/)等謹案東山詩選二巻散見永樂大典中¶
　　　　皆題葛元承撰而不著時代爵里今考集中¶
　　　　早發詩云天台今日去歩歩紫雲鄉又新昌¶
　　　　道中詩云明朝行幾里應近赤城西則當為¶
　　　　天台人矣謝鐸赤城續志載有葛紹體字元¶
<pb:KR4d0308_WYG_000-1b>¶
　　　　承家於黄巖甞師事永嘉葉適得其指授趙¶
　　　　希弁讀書附志亦載有葛紹體東山詩文選¶
　　　　十巻則此集即紹體所撰舊本偶題其字耳¶
　　　　惟讀書附志稱詩文選而永樂大典所載乃¶
　　　　有詩無文或文不足録為編纂者所刪歟希¶
　　　　弁又稱家大酉應繇為之序葉夢鼎䟦其後¶
　　　　及行狀墓誌原附集中今並佚不存其事蹟¶
　　　　則無可考見矣葉適水心集有贈紹體詩云¶
<pb:KR4d0308_WYG_000-2a>¶
　　　　數年之留能浩浩一日之别還草草念子身¶
　　　　名兩未遂令我衰病無一好又云不愁好龍¶
　　　　龍不下只愁愛玉酬石價大抵殆亦潦倒場¶
　　　　屋之士集中有與趙師秀翁巻酬贈之作故¶
　　　　其詩頗近四靈盖永嘉一𣲖以四靈為宗主¶
　　　　當時風氣如是也厲鶚撰宋詩紀事獨不載¶
　　　　紹體之名知集佚已久今據永樂大典所録¶
　　　　分體釐訂編為二巻以存其槩紹體所著又¶
<pb:KR4d0308_WYG_000-2b>¶
　　　　有四書述見于朱彛尊經義考註曰已佚然¶
　　　　有此一集已足以傳紹體矣乾隆四十六年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
